---
sidebar: auto
category: Vis
people: 2
source: https://dagelijksekost.een.be/gerechten/quiche-met-witloof-ham-en-cheddar
photo: Quiche-met-witloof-feta-en-gerookte-zalm_A2.jpg
---

# Quiche met witloof, zalm en cheddar

## Ingrediënten

![Quiche](https://images.vrt.be/dako2017_1200s630_j70/2017/03/06/28980c2d-024d-11e7-8f5f-00163edf48dd.jpg#thumbnail "Quiche met witloof, zalm en cheddar")

- 1 vel kruimeldeeg
- 1 klontje boter
- 6 stronkjes witloof
- nootmuskaat
- peper
- zout
- 2 hele eieren
- 2 eierdooiers
- 2 dl room
- 100 g cheddar
- 200 g zalm

## Instructies

- Begin met het voorbakken van de quichebodem. Verwarm de oven alvast voor op 180°C.
- Rol het deeg uit en bedek er de taartbodem mee. Leg een vel bakpapier onder het deeg, zodat je de quiche straks zonder problemen uit de vorm kan halen
- Druk het deeg goed aan in de randen van de bakvorm en verwijder overhangende stukjes deeg.
- Laat de quichebodem 15 minuten voorbakken in de voorverwarmde oven. Hou de oven nadien op temperatuur.
- Verhit een klontje boter in een pan op een matig vuur.
- Snipper het witloof in fijne stukjes. Dat gaat gemakkelijker als je de stronkjes eerst overlangs doorsnijdt. De harde onderkant en de kern van het witloof gebruik je best niet.
- Zodra de boter lichtbruin is, bak je de stukjes witloof in de pan. Roer regelmatig om. Het witloof zal een heel stuk volume verliezen.
- Kruid de groente met wat nootmuskaat, een snuifje zout en wat peper van de molen. - Laat het witloof lang genoeg bakken. De groente mag niet vochtig meer zijn, maar ook niet taai. Als je witloof nog te nat is zal de quichebodem wak worden bij het garen.- Snij de zalm in kleine stukjes- Neem een mengkom en klop er de hele eieren én de extra eidooiers in los, samen met de room. Kruid het mengsel met een snuifje zout en wat peper.- Neem er de voorgebakken quichebodem bij. Schep er eerst het gebakken witloof in. Verdeel dit egaal over het hele oppervlak.- Strooi de blokjes zalm over het witloof en rasp er de cheddar over.- Giet ten slotte het mengsel van ei en room erbij. Verdeel dit mooi over het hele oppervlak van de quiche. Plaats de quiche in de warme oven en bak ze 30 minuten lang op 180°C.
